Webbramverk - React
Inlämningsuppgift 1
Mikael Larsson

Felsökning av sidan

Jag började med att skissa upp webbsidan på ett papper, ungefär hur jag ville att det skulle se ut. Därefter fick jag ganska snabbt till ett html-skelett där jag delade upp sidan i en body, där jag placerade de semantiska taggarna header och footer. Header delade jag upp i flera section som motsvarade de olika delarna av sidan som jag ville ha med. 
All text jag ville ha med lade jag först in som exempeltext med hjälp av Lorem-funktionen i HTML. Denna text byttes ganska snart ut mot riktigt text, då det är lättare att se exakt hur det kommer att se ut, och hur mycket plats texten tar. Det kändes dumt att skriva in rätt text på slutet då mycket kan ändra sig då, och skapa onödiga problem.
Det var när jag började med CSS-delen som jag stötte på de första problemen. Att centrera eller i övrigt placera objekt där man vill ha dem känns som bland det svåraste man kan göra i grundläggande CSS. Först arbetade jag med margin på olika sätt för att få till det, men när jag sedan fick lära mig flex och grid underlättade det mycket. Då kändes det som att man fick ett ordentligt verktyg att arbeta med, och det gick mycket lättare att lägga element ungefär där man ville ha dem antingen vertikalt eller horisontellt. Nu var mest problemet att få dem exakt där man ville ha dem, och i förhållande till varandra. 
Jag hade problem ett tag med att få till flera element i samma grid-ruta, men löste det senare med att samla ihop dem i en egen div, och placera diven på rätt ställe.
Jag hade en tanke från början om att jag ville ha en popup-ruta(modal) med text när man klickade på mina projekt-bilder. Detta var något jag gjort tidigare i en Udemy-kurs om Javascript. Då löste jag det med querySelectorAll och addEventListener, och itererade över vilken som blev klickad på. Men denna gång fick jag inte till det, trots att jag kämpade länge med det. Sedan lärde jag mig onClick-attributet, och skapade en function som tog emot två parametrar, en för bildens classnamn och en för textens classnamn. Denna funktion tilldelade classerna andra classer för att stänga av och sätta på CSS-attribut. Det resulterade ungefär i vad jag hade tänkt. Här lade jag senare på lite animation vid klick, med hjälp av Björns lektioner och youtube-videos. Jag märkte däremot att det inte var så lätt som det såg ut, utan jag fick kämpa ganska länge med trial and error-metoden innan jag fick det att fungera. När det gäller animationer ser jag mycket fram emot att lära mig mer!

Som javascriptwidget valde jag att göra ett litet huvudräkningsspel. Här hade jag problem med att få spelarens svar att jämföras med det faktiska svaret( if(answer == calculator()) ),  även om jag svarade rätt så fick jag alltid fel. Jag tänkte att det borde bero på att jag inte lyckades hämta värdet från användarens inmatning på rätt sätt. Jag löste det till slut genom en console.log(answer), och upptäckte att svaret alltid blev noll. Då förstod jag snart att jag behövde skriva answer.value för att hämta det faktiska värdet.
